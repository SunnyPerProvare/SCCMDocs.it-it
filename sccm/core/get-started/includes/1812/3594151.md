---
author: aczechowski
ms.author: aaroncz
ms.prod: configuration-manager
ms.topic: include
ms.date: 12/14/2018
ms.openlocfilehash: 080412316a58d738bfd0fedbb85b79da6911e292
ms.sourcegitcommit: d36e4c7082a5144e79035dd8847c8e741fa04667
ms.translationtype: HT
ms.contentlocale: it-IT
ms.lasthandoff: 12/15/2018
ms.locfileid: "53444716"
---
## <a name="bkmk_console"></a> Miglioramenti alla console di Configuration Manager
<!--3594151--> In base ai suggerimenti dei clienti raccolti durante il Midwest Management Summit (MMS) Desert Edition 2018, questa versione include i miglioramenti seguenti alla console di Configuration Manager:

#### <a name="maximize-the-browse-registry-window"></a>Ingrandire la finestra Sfoglia Registro di sistema
Nell'area di lavoro **Raccolta software** espandere **Gestione applicazioni** e quindi selezionare il nodo **Applicazioni**. Selezionare un'applicazione con tipo di distribuzione basato su un metodo di rilevamento, ad esempio un metodo di rilevamento di Windows Installer. Nel riquadro dei dettagli passare alla scheda **Tipi di distribuzione**. Aprire le proprietà di un tipo di distribuzione e passare alla scheda **Metodo di rilevamento**. Selezionare **Aggiungi clausola**. Impostare **Tipo di impostazione** su **Registro** e selezionare **Sfoglia** per aprire la finestra **Sfoglia Registro di sistema**. È ora possibile ingrandire questa finestra.  

#### <a name="go-to-the-collection-from-an-application-deployment"></a>Passare alla raccolta dalla distribuzione di un'applicazione
Nell'area di lavoro **Raccolta software** espandere **Gestione applicazioni** e quindi selezionare il nodo **Applicazioni**. Selezionare un'applicazione. Nel riquadro dei dettagli passare alla scheda **Distribuzioni**. Selezionare una distribuzione e quindi scegliere la nuova opzione **Raccolta** nella barra multifunzione della scheda Distribuzione. Questa azione è disponibile anche dal menu di scelta rapida che viene aperto facendo clic con il pulsante destro del mouse nella distribuzione in questa visualizzazione. Questa azione cambia la visualizzazione sostituendola con la raccolta di destinazione della distribuzione.

#### <a name="edit-a-task-sequence-by-default"></a>Modificare una sequenza di attività per impostazione predefinita
Nell'area di lavoro **Raccolta software** espandere **Sistemi operativi** e selezionare il nodo **Sequenze di attività**. **Modifica** è ora l'azione predefinita quando si apre una sequenza di attività. In precedenza l'azione predefinita era **Proprietà**.  

#### <a name="remove-content-from-monitoring-status"></a>Rimuovere il contenuto dal monitoraggio dello stato
Nell'area di lavoro **Monitoraggio**, espandere **Stato distribuzione** e selezionare **Stato contenuto**. Selezionare un elemento nell'elenco e scegliere l'opzione **Visualizza stato** nella barra multifunzione. Nel riquadro Dettagli asset fare clic con il pulsante destro del mouse su un punto di distribuzione e scegliere la nuova opzione **Rimuovi**. Questa azione rimuove il contenuto dal punto di distribuzione selezionato.

#### <a name="views-sort-by-integer-values"></a>L'ordinamento nelle viste si basa sui valori interi
In base ai [commenti inviati tramite UserVoice](https://configurationmanager.uservoice.com/forums/300492-ideas/suggestions/31791718-columns-with-numbers-should-sort-using-natural-no), sono stati apportati miglioramenti all'ordinamento dei dati nelle diverse viste. Per segnalare altre modalità di ordinamento, inviare [commenti e suggerimenti](/sccm/core/understand/find-help#product-feedback).  

Nel nodo **Distribuzioni** dell'area di lavoro **Monitoraggio**, ad esempio, l'ordinamento nelle colonne seguenti si basa ora sui numeri invece che sui valori delle stringhe:  

- Numero errori
- Numero in corso
- Numero altri
- Numero riusciti
- Numero sconosciuti  

#### <a name="move-the-warning-for-a-large-number-of-results"></a>Spostare l'avviso per un numero elevato di risultati
Quando si seleziona un nodo della console che restituisce più di 1.000 risultati, Configuration Manager visualizza l'avviso seguente:

> Configuration Manager ha restituito un numero elevato di risultati. È possibile limitare i risultati con la ricerca oppure fare clic qui per visualizzare un massimo di 100000 risultati.  

È ora presente uno spazio vuoto aggiuntivo tra questo avviso e il campo di ricerca. Questo spostamento impedisce di selezionare inavvertitamente l'avviso per visualizzare altri risultati. 


