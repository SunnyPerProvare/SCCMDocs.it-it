---
author: aczechowski
ms.author: aaroncz
ms.prod: configuration-manager
ms.topic: include
ms.date: 10/16/2018
ms.openlocfilehash: 773d0cc226db51d504c6176ea9aa3b23b4d7df5a
ms.sourcegitcommit: 73dbd2146bd581a1b668b22b84b7cda68a487d05
ms.translationtype: HT
ms.contentlocale: it-IT
ms.lasthandoff: 10/17/2018
ms.locfileid: "49390694"
---
## <a name="bkmk_auth"></a> Autenticazione dell'amministratore di Configuration Manager
<!--1357013-->

È ora possibile specificare il livello di autenticazione minimo per gli amministratori per l'accesso ai siti di Configuration Manager. Questa funzionalità impone agli amministratori di accedere a Windows con il livello richiesto. Per configurare questa impostazione, trovare la scheda **Autenticazione** in **Impostazioni gerarchia**. 

Sono disponibili i livelli seguenti:

- **Autenticazione di Windows**: richiede l'autenticazione con le credenziali del dominio di Active Directory. Questa impostazione corrisponde al comportamento precedente ed è l'impostazione predefinita corrente. Quando si aggiorna il sito, non viene apportata alcuna modifica al livello di autenticazione.  

- **Autenticazione del certificato**: richiede l'autenticazione con un certificato valido emesso da un'autorità di certificazione PKI attendibile. Questo certificato non viene configurato in Configuration Manager. Configuration Manager richiede che l'amministratore acceda a Windows usando l'infrastruttura a chiave pubblica (PKI).  

- **Autenticazione di Windows Hello for Business**: richiede l'autenticazione a due fattori avanzata associata a un dispositivo e l'uso di dati biometrici o di un PIN. È possibile usare Configuration Manager per gestire e distribuire criteri di Windows Hello for Business. Per altre informazioni, vedere [Impostazioni di Windows Hello for Business](/sccm/protect/deploy-use/windows-hello-for-business-settings).  

Per modificare questa impostazione, accedere prima di tutto a Windows con il livello di autenticazione desiderato. 

> [!Important]  
> Questa configurazione è un'impostazione a livello di gerarchia. Prima di modificare questa impostazione, assicurarsi che tutti gli amministratori di Configuration Manager possano accedere a Windows con il livello di autenticazione richiesto. 
> 
> Si applica a tutti i componenti che accedono al [provider SMS](/sccm/core/plan-design/hierarchy/plan-for-the-sms-provider). Ad esempio, la console di Configuration Manager, i metodi dell'SDK e i cmdlet di Windows PowerShell.  

Dalla scheda **Autenticazione** in Impostazioni gerarchia, è anche possibile escludere determinati utenti o gruppi. Usare questa opzione solo se necessario. Ad esempio, quando utenti specifici richiedono l'accesso alla console di Configuration Manager, ma non è possibile eseguire l'autenticazione per Windows al livello richiesto. Potrebbe anche essere necessario per l'automazione o per i servizi eseguiti nel contesto di un account di sistema.


