---
author: aczechowski
ms.author: aaroncz
ms.prod: configuration-manager
ms.topic: include
ms.date: 10/16/2018
ms.openlocfilehash: d55f26794a22e43a3e5482b897fb8757fbda06e6
ms.sourcegitcommit: 73dbd2146bd581a1b668b22b84b7cda68a487d05
ms.translationtype: HT
ms.contentlocale: it-IT
ms.lasthandoff: 10/17/2018
ms.locfileid: "49390673"
---
## <a name="bkmk_cmg"></a> Miglioramenti al programma di installazione del client basato su Internet
<!--1359181-->

Questa versione semplifica ulteriormente il processo di installazione del client di Configuration Manager per i client su Internet. Il sito pubblica informazioni aggiuntive di Azure Active Directory (Azure AD) in Cloud Management Gateway (CMG). Un client aggiunto ad Azure AD ottiene queste informazioni da CMG durante il processo ccmsetup, usando lo stesso tenant a cui viene aggiunto. Questo comportamento semplifica ulteriormente la registrazione dei dispositivi per la co-gestione in un ambiente con più tenant di Azure AD. 

Al momento le uniche due proprietà obbligatorie di ccmsetup sono **CCMHOSTNAME** e **SMSSiteCode**. Ad esempio:

`ccmsetup.msi CCMSETUPCMD="CCMHOSTNAME=contoso.cloudapp.net/CCM_Proxy_MutualAuth/72186325152220500 SMSSiteCode=PS1"`

Le proprietà AADRESOURCEURI e AADCLIENTAPPID non sono obbligatorie.

Per altre informazioni su queste proprietà, vedere [Proprietà di installazione del client](/sccm/core/clients/deploy/about-client-installation-properties).

Questo nuovo comportamento semplifica anche la gestione dei client quando si modifica la modalità di onboarding del sito in Azure AD. Se si apportano modifiche alla connessione di Azure AD, ad esempio creando una nuova app, i client esistenti scaricano automaticamente queste modifiche. Quando eseguono un aggiornamento regolare delle posizioni, scaricano anche le informazioni più recenti di Azure AD.


