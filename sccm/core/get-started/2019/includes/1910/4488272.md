---
author: mestew
ms.author: mstewart
ms.prod: configuration-manager
ms.technology: configmgr-other
ms.topic: include
ms.date: 10/17/2019
ms.collection: M365-identity-device-management
ms.openlocfilehash: db1af9ab27df2df749b12df24087c69d655ec963
ms.sourcegitcommit: 90f51008deeabf2a434bd12f81bb25669045029c
ms.translationtype: HT
ms.contentlocale: it-IT
ms.lasthandoff: 10/21/2019
ms.locfileid: "72694348"
---
## <a name="office-365-proplus-pilot-and-health-dashboard"></a>Dashboard sull'integrità e la distribuzione pilota di Office 365 ProPlus
<!--4488272-->
È disponibile una nuova esperienza per consentire agli amministratori di creare raccolte pilota per iniziare a usare le distribuzioni di Office 365 ProPlus. Dal feedback dei clienti è emerso che molte aziende non distribuiscono immediatamente Office 365 ProPlus, ma preferiscono eseguire una distribuzione pilota in un piccolo set di dispositivi prima di completare l'implementazione. Il **dashboard sull'integrità e la distribuzione pilota di Office 365 ProPlus** fornisce raccomandazioni per i dispositivi della distribuzione pilota in base all'inventario dei componenti aggiuntivi.

Per accedere al dashboard, andare a **Raccolta software** > **Gestione client di Office 365** > **Office 365 Pilot and Health** (Integrità e distribuzione pilota di Office 365).

![Screenshot del dashboard sull'integrità e la distribuzione pilota di Office 365](/sccm/core/get-started/2019/media/4488272-office-365-pro-plus-pilot.png)

### <a name="generate-pilot"></a>Genera la distribuzione pilota

È ora possibile generare una raccomandazione pilota da una raccolta di limitazione facendo semplicemente clic su un pulsante. Non appena viene avviata l'azione, un'attività in background inizia a calcolare la raccolta pilota. La raccolta di limitazione deve contenere almeno un dispositivo con una versione di Office che non sia ProPlus.

### <a name="recommended-pilot-devices"></a>Dispositivi della distribuzione pilota consigliati

I **dispositivi della distribuzione pilota consigliati** sono un set minimo di dispositivi che rappresentano tutti i componenti aggiuntivi installati nella raccolta di limitazione usata durante la generazione della distribuzione pilota. Eseguire il drill-down per ottenere un elenco di questi dispositivi. Usare quindi i dettagli per escludere eventuali dispositivi dalla distribuzione pilota, se necessario.

### <a name="deploy-pilot"></a>Distribuisci la raccolta pilota

Dopo aver accettato i dispositivi della distribuzione pilota, distribuire Office 365 ProPlus nella raccolta pilota usando la distribuzione guidata in più fasi. Gli amministratori possono definire la raccolta pilota e di limitazione nella procedura guidata per gestire le distribuzioni.

### <a name="health-data"></a>Dati sull'integrità

Dopo l'installazione di Office 365 ProPlus, abilitare i dati sull'integrità nei dispositivi della distribuzione pilota. I dati sull'integrità forniscono informazioni dettagliate su quali componenti aggiuntivi e macro non soddisfano gli obiettivi di integrità. Il grafico **Dispositivi pronti per la distribuzione** identifica i dispositivi non pilota pronti per la distribuzione usando le informazioni sull'integrità. È possibile ottenere un conteggio dei dispositivi che inviano dati sull'integrità dal grafico **Dispositivi che inviano dati sull'integrità**.

### <a name="known-issues"></a>Problemi noti
<!--5526292-->
Se si usa un prefisso standard per la denominazione dei file di Office, potrebbe essere difficile distinguere i file durante la risoluzione di un problema, ad esempio un problema a livello di macro. Configuration Manager offusca i nomi file, ovvero i file denominati `2019_Q3_Results.xlsm` e `2019_Q4_Results.xlsm` verranno identificati entrambi come `20*.xlsm`.
