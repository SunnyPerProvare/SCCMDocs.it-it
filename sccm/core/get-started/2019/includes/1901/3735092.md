---
author: aczechowski
ms.author: aaroncz
ms.prod: configuration-manager
ms.topic: include
ms.date: 01/22/2019
ms.openlocfilehash: 4fa1acad1c2cf229520ec0b8018461a89a95e856
ms.sourcegitcommit: 148745e1c3d9817d8beea20684a54436210959c6
ms.translationtype: HT
ms.contentlocale: it-IT
ms.lasthandoff: 01/09/2020
ms.locfileid: "75823436"
---
## <a name="bkmk_cmg"></a> Arrestare il servizio cloud quando supera una soglia
<!--3735092-->

Configuration Manager ora può arrestare un servizio gateway di gestione cloud quando il trasferimento dei dati totale supera il limite. Il gateway di gestione cloud ha sempre generato [avvisi](/sccm/core/clients/manage/cmg/monitor-clients-cloud-management-gateway#set-up-outbound-traffic-alerts), per attivare le notifiche quando l'utilizzo raggiunge livelli di avviso o critici. Per ridurre l'incidenza di costi di Azure non previsti a causa di un picco di utilizzo, questa nuova opzione consente di disattivare il servizio cloud. 

> [!Important]  
> Anche se il servizio non è in esecuzione, vi sono comunque costi associati al servizio cloud. L'arresto del servizio non elimina tutti i relativi costi di Azure. Per rimuovere tutti i costi per il servizio cloud, [rimuovere il gateway di gestione cloud](/sccm/core/clients/manage/cmg/setup-cloud-management-gateway#modify-a-cmg).  
> 
> Quando il servizio gateway di gestione cloud viene arrestato, i client basati su Internet non possono comunicare con Configuration Manager.  

Il trasferimento dati totale (in uscita) include i dati del servizio cloud dell'account di archiviazione. Questi dati provengono dai flussi seguenti:
- Dal gateway di gestione cloud verso il client  
- Dal gateway di gestione cloud verso il sito, inclusi i file di log del gateway di gestione cloud  
- Se si abilita il gateway di gestione cloud per il contenuto, dall'account di archiviazione al client  

Per altre informazioni sui flussi di dati, vedere [Porte e flusso di dati](/sccm/core/clients/manage/cmg/plan-cloud-management-gateway#ports-and-data-flow).

La soglia di avviso per l'archiviazione è diversa. Questo avviso consente di monitorare la capacità dell'istanza di archiviazione di Azure.

Quando si seleziona l'istanza del gateway di gestione cloud nel nodo **Cloud Management Gateway** nella console è possibile visualizzare il trasferimento totale dei dati nel riquadro dei dettagli. 

Configuration Manager controlla il valore di soglia ogni sei minuti. Se si verifica un picco di utilizzo improvviso, Configuration Manager può impiegare fino a sei minuti per rilevare il superamento della soglia e arrestare il servizio.


### <a name="try-it-out"></a>Verifica

Provare a completare le attività. Inviare quindi [commenti e suggerimenti](/sccm/core/understand/find-help#product-feedback) con le proprie opinioni sulla funzionalità.

1. [Configurare gli avvisi del traffico in uscita](/sccm/core/clients/manage/cmg/monitor-clients-cloud-management-gateway#set-up-outbound-traffic-alerts)  

2. Abilitare l'opzione per **arrestare il servizio quando viene superata la soglia critica**.  

3. Per testare questa opzione, ridurre temporaneamente uno dei valori seguenti:  

    - **Soglia per il trasferimento di dati in uscita per 14 giorni (GB)** . Il valore predefinito è `10000`.  

    - **Percentuale di soglia per la generazione di un avviso di tipo Critico**. Il valore predefinito è `90`.  

