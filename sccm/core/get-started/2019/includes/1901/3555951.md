---
author: aczechowski
ms.author: aaroncz
ms.prod: configuration-manager
ms.topic: include
ms.date: 01/22/2019
ms.openlocfilehash: 56bd7400dd4487716b0c8be34498c8b2c8ab4a8e
ms.sourcegitcommit: b8167a60fd6f2d8387b2db723976c0e2c4198d33
ms.translationtype: HT
ms.contentlocale: it-IT
ms.lasthandoff: 01/24/2019
ms.locfileid: "54832957"
---
## <a name="bkmk_resetbase"></a> Servizio immagini ottimizzato
<!--3555951-->

Quando si applicano aggiornamenti software a un'immagine del sistema operativo, è disponibile una nuova opzione per ottimizzare l'output rimuovendo tutti gli aggiornamenti sostituiti. L'ottimizzazione per l'installazione offline si applica solo alle immagini con un indice singolo. Questa funzionalità deriva dai [commenti e suggerimenti raccolti tramite UserVoice](https://configurationmanager.uservoice.com/forums/300492-ideas/suggestions/34230259-integrate-resetbase-and-wim-optimization-exportin). 

Quando si pianifica il sito per applicare aggiornamenti software a un'immagine del sistema operativo, viene usato lo strumento della riga di comando Gestione e manutenzione immagini distribuzione (DISM) di Windows. Durante il processo di manutenzione questa modifica introduce i due passaggi aggiuntivi seguenti:  

- Esecuzione di DISM sull'immagine offline montata con i parametri `/Cleanup-Image /StartComponentCleanup /ResetBase`. Se questo comando non riesce, il processo di manutenzione corrente ha esito negativo. Non esegue il commit di nessuna modifica all'immagine.  

-  Dopo il commit delle modifiche all'immagine e lo smontaggio dell'immagine dal file system, Configuration Manager esporta l'immagine in un altro file. Questo passaggio usa il parametro DISM `/Export-Image`. Rimuove i file non necessari dall'immagine e di conseguenza ne riduce le dimensioni.  

Microsoft consiglia di applicare periodicamente aggiornamenti alle immagini offline. Non è necessario usare questa opzione ogni volta che si esegue la manutenzione di un'immagine. Quando si esegue questo processo ogni mese, questa nuova opzione offre il massimo vantaggio. 

Anche se l'opzione consente di ridurre le dimensioni complessive dell'immagine sottoposta a manutenzione, il completamento del processo richiede più tempo. Usare la procedura guidata per pianificare la manutenzione in orari appropriati. L'operazione richiede anche spazio di archiviazione aggiuntivo nel server del sito. È possibile personalizzare il sito per l'uso di un percorso alternativo. Per altre informazioni, vedere [Specificare l'unità per l'installazione offline dell'immagine del sistema operativo](/sccm/osd/get-started/manage-operating-system-images#bkmk_servicing-drive). 

Per altre informazioni generali sull'installazione offline, vedere [Applicare aggiornamenti software a un'immagine](/sccm/osd/get-started/manage-operating-system-images#BKMK_OSImagesApplyUpdates). 


### <a name="try-it-out"></a>Verifica

Provare a completare le attività. Inviare quindi [commenti e suggerimenti](/sccm/core/understand/find-help#product-feedback) con le proprie opinioni sulla funzionalità.

1. Avviare il [processo di manutenzione](/sccm/osd/get-started/manage-operating-system-images#servicing-process).  

2. Nella pagina **Imposta pianificazione** selezionare l'opzione **Remove superseded updates after the image is updated** (Rimuovi aggiornamenti obsoleti dopo l'aggiornamento dell'immagine). Questa opzione non è abilitata automaticamente. Se l'immagine include più di un indice non è possibile usare questa opzione.  

3. Per pianificare la manutenzione dell'immagine, completare la procedura guidata.  

Convalidare e monitorare il processo mediante OfflineServicing.log. 

