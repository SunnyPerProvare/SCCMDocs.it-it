---
title: Altre informazioni sulle licenze e Current Branch | Microsoft Docs
description: Usare questo argomento per informazioni sui requisiti di licenza per le opzioni di installazione disponibili con la versione di ottobre 2016 di System Center Configuration Manager, che include Current Branch versione 1606, Long-Term Servicing Branch (LTSB) e l&quot;installazione di valutazione di Current Branch.
ms.custom: na
ms.date: 10/12/2016
ms.prod: configuration-manager
ms.reviewer: na
ms.suite: na
ms.technology:
- configmgr-other
ms.tgt_pltfrm: na
ms.topic: article
ms.assetid: 495b87ae-41a4-49ba-abe2-d4f7d22ac0d4
caps.latest.revision: 0
caps.handback.revision: 0
author: Brenduns
ms.author: brenduns
manager: angrobe
translationtype: Human Translation
ms.sourcegitcommit: a0d4eb601948aa3abb12409f3475d69cacf4a6aa
ms.openlocfilehash: 90e16b316872cb370c9c2e645f46ac12afab7107
ms.lasthandoff: 02/28/2017

---

# <a name="licensing-and-branches-for-system-center-configuration-manager"></a>Licenze e rami per System Center Configuration Manager

*Si applica a: System Center Configuration Manager (Current Branch), (Long-Term Servicing Branch)*

Questo argomento offre informazioni sui requisiti di licenza per le opzioni di installazione disponibili con il rilascio di ottobre 2016 di System Center Configuration Manager versione 1606. Tali opzioni di installazione includono la versione Current Branch 1606, Long-Term Servicing Branch (LTSB) e l'installazione di valutazione della versione Current Branch 1606.

**Panoramica delle licenza:**   
I clienti con Software Assurance o sottoscrizione equivalente attiva per le licenze di System Center Configuration Manager a partire dal 1° ottobre 2016 hanno diritto a usare la versione 1606 (ottobre 2016) di System Center Configuration Manager. I clienti che il 1° ottobre 2016 o in data successiva hanno una sottoscrizione attiva a System Center Configuration Manager troveranno al momento dell'installazione due opzioni con licenza: Current Branch e Long-Term Servicing Branch (LTSB).


**Specifiche delle licenze:**  
[I termini e le condizioni relativi ai prodotti acquistati tramite i programmi multilicenza Microsoft sono disponibili qui](http://go.microsoft.com/fwlink/?LinkId=800052).


## <a name="system-center-configuration-manager-licensed-branches"></a>Rami di System Center Configuration Manager con licenza  
Questo argomento fa riferimento al contratto Software Assurance, o a diritti di sottoscrizione equivalenti, ovvero al contratto di licenza Microsoft che concede diritti per l'installazione e l'uso di Configuration Manager.


|Ramo|Licenza|Dettagli|
|----------------|---------------------|--------------------|
|Current Branch | Richiede un contratto Software Assurance attivo (o diritti equivalenti) per Configuration Manager. </br></br> Vedere [Software Assurance e Current Branch](#software-assurance-and-the-current-Branch) in questo argomento.| Supportato per l'uso in ambienti di produzione per cui si vogliono ottenere regolarmente aggiornamenti qualitativi e funzionali da Microsoft. </br></br> Questo ramo consente di usare tutte le funzionalità e tutti i miglioramenti. </br></br> Ogni aggiornamento di versione è supportato per un (1) anno dopo il rilascio, al termine del quale è necessario eseguire l'aggiornamento a una versione più recente ancora [supportata](/sccm/core/servers/manage/current-branch-versions-supported).|
|Long-Term Servicing Branch (LTSB)| Richiede un contratto Software Assurance corrente con Microsoft al momento del rilascio (1° ottobre 2016) </br></br> Vedere [Software Assurance e LTSB](#software-assurance-and-the-ltsb) in questo argomento. | Supportato per l'uso in ambienti di produzione. Destinato all'uso da parte di clienti che hanno lasciato scadere Software Assurance o diritti di sottoscrizione equivalenti per Configuration Manager dopo il 1° ottobre 2016. </br></br> Rispetto a Current Branch questo ramo presenta delle limitazioni. </br></br> Per questo ramo vengono resi disponibili gli aggiornamenti della sicurezza critici per Configuration Manager ma non vengono rese disponibili le nuove funzionalità. |
|Installazione di valutazione di Current Branch| Non richiede un contratto Software Assurance con Microsoft. | Le [installazioni di valutazione](https://www.microsoft.com/en-us/evalcenter/evaluate-system-center-configuration-manager-and-endpoint-protection) sono sempre di Current Branch e possono essere usate per 180 giorni. </br></br> L'installazione di valutazione può essere aggiornata a un'installazione completa di Current Branch. Non è possibile aggiornare un'installazione di valutazione a Long-Term Servicing Branch.|

Oltre a Current Branch, a LTSB e all'installazione di valutazione di Current Branch, è anche disponibile una [Technical Preview di System Center Configuration Manager](https://www.microsoft.com/en-us/evalcenter/evaluate-system-center-configuration-manager-and-endpoint-protection-technical-preview). Si tratta di una build di Configuration Manager limitata che consente di provare le nuove funzionalità che potrebbero essere aggiunte a Current Branch in un aggiornamento futuro. È possibile installare la Technical Preview tramite supporti diversi rispetto alle versioni con licenza. Per altre informazioni, vedere la documentazione relativa alla [Technical Preview](/sccm/core/get-started/technical-preview).


## <a name="licensed-branches"></a>Rami con licenza
I clienti con Software Assurance o sottoscrizione equivalente attiva per le licenze di System Center Configuration Manager a partire dal 1° ottobre 2016 hanno diritto a usare la versione 1606 (ottobre 2016) di System Center Configuration Manager. I clienti che il 1° ottobre 2016 o in data successiva sono dotati di diritti per System Center Configuration Manager versione 1606 troveranno al momento dell'installazione due opzioni con licenza:
-    **Current Branch**
-    **Long-Term Servicing Branch (LTSB)**


Per altre informazioni, vedere la tabella nella sezione precedente.


## <a name="software-assurance-agreements-and-system-center-configuration-manager"></a>Contratti Software Assurance e System Center Configuration Manager
Lo stato di Software Assurance per le licenze di System Center Configuration Manager o diritti di sottoscrizione equivalenti, il 1° ottobre 2016 o in data successiva, determina il ramo che è possibile installare e usare.


### <a name="software-assurance-and-the-current-branch"></a>Software Assurance e Current Branch
I diritti per l'uso di System Center Configuration Manager Current Branch sono forniti da:
-  **System Center:** i clienti con sottoscrizione Software Assurance attiva per licenze System Center Standard o Datacenter possono installare e usare l'opzione Current Branch di System Center Configuration Manager.

-  **System Center Configuration Manager:** i clienti con sottoscrizione Software Assurance attiva per licenze di System Center Configuration Manager o con diritti di sottoscrizione equivalenti possono installare e usare l'opzione Current Branch di System Center Configuration Manager.

Se si dispone di una sottoscrizione Software Assurance attiva per le licenze di System Center Configuration Manager o di diritti di sottoscrizione equivalenti il 1° ottobre 2016 o in data successiva:
- È possibile installare e usare Current Branch.
- Se si lascia scadere la sottoscrizione Software Assurance, è necessario disinstallare Current Branch.

### <a name="software-assurance-and-the-ltsb"></a>Software Assurance e LTSB
 Se si dispone di una sottoscrizione Software Assurance attiva per le licenze di System Center Configuration Manager o di diritti di sottoscrizione equivalenti il 1° ottobre 2016 o in data successiva:
 - È possibile installare e usare LTSB. I clienti che hanno diritti perpetui su System Center Configuration Manager o lasciano scadere la sottoscrizione Software Assurance o equivalente possono installare la versione di System Center Configuration Manager LTSB corrente al momento della scadenza.

LTSB si basa sulla versione Current Branch 1606, con le limitazioni seguenti:
  - La conversione da Current Branch a LTSB non è supportata. Se si dispone di un sito Current Branch, è necessario installare LTSB come nuovo sito.  

  - LTSB non supporta tutte le funzionalità di Current Branch. Le limitazioni sono descritte in dettaglio in[Introduzione a Long-Term Servicing Branch](introduction-to-the-ltsb.md) e nella relativa documentazione. Queste limitazioni prevedono un set limitato di funzionalità, opzioni di aggiornamento limitate e un ciclo di vita separato per il supporto del prodotto.  


### <a name="software-assurance-expiration-date"></a>Data di scadenza di Software Assurance
A partire dalla versione di ottobre 2016 del supporto di base 1606 per System Center Configuration Manager, è possibile specificare la data di scadenza del contratto Software Assurance. La **data di scadenza di Software Assurance** è un valore facoltativo che è possibile specificare come utile promemoria quando si esegue il programma di installazione di Configuration Manager o in seguito dalla console di Configuration Manager.

>  [!NOTE]   
>  Microsoft non convalida la data di scadenza specificata e non usa tale data per la convalida della licenza.  È possibile invece usarla come promemoria della data di scadenza. Configuration Manager infatti verifica periodicamente online la disponibilità di nuovi aggiornamenti software. Per usufruire di questi aggiornamenti aggiuntivi, è necessario che lo stato della licenza di Software Assurance sia regolare.    

**Per specificare la data:**
- Quando si esegue il programma di installazione dal supporto di base di System Center Configuration Manager versione 1606 è possibile specificare il valore nella pagina **Codice Product Key** dell'installazione guidata.

- È anche possibile specificare il valore nella scheda **Gestione licenze** di **Proprietà delle impostazioni di gerarchia** nella console di Configuration Manager.

Per altre informazioni sulle licenze Software Assurance e Current Branch di System Center Configuration Manager, vedere [Licenze e rami per System Center Configuration Manager](/sccm/core/understand/learn-more-editions).


## <a name="resources-for-licensing-information"></a>Risorse per le informazioni sulle licenze
Usare i collegamenti seguenti per altri dettagli sulle licenze dei prodotti.

**Collegamenti relativi al Centro servizi per contratti multilicenza:**
- Panoramica del Centro servizi per contratti multilicenza: [https://www.microsoft.com/en-us/Licensing/existing-customer/vlsc-training-and-resources.aspx](https://www.microsoft.com/en-us/Licensing/existing-customer/vlsc-training-and-resources.aspx).

- Termini per i contratti multilicenza Microsoft per i prodotti: [http://go.microsoft.com/fwlink/?LinkId=800052](http://go.microsoft.com/fwlink/?LinkId=800052).

- I clienti che hanno acquistato contratti multilicenza possono ottenere un riepilogo delle proprie licenze qui: [https://www.microsoft.com/Licensing/servicecenter/default.aspx](https://www.microsoft.com/Licensing/servicecenter/default.aspx).  
  Per una panoramica delle licenze, passare al menu **Licenze** e fare clic su **Riepilogo licenze**.

**Video sul Centro servizi per contratti multilicenza:**
- Video di formazione sul funzionamento del Centro servizi per contratti multilicenza: [https://www.microsoft.com/en-us/Licensing/existing-customer/vlsc-training-and-resources.aspx#tab=2](https://www.microsoft.com/en-us/Licensing/existing-customer/vlsc-training-and-resources.aspx#tab=2).

- Dove cercare il proprio contratto Software Assurance (a 43 secondi dall'inizio): [https://www.microsoft.com/showcase/video.aspx?uuid=fe1846cb-1d26-49fc-b064-57b25dcc31a0](https://www.microsoft.com/showcase/video.aspx?uuid=fe1846cb-1d26-49fc-b064-57b25dcc31a0).

- Come ottenere le autorizzazioni per il Centro servizi per contratti multilicenza: [https://www.microsoft.com/showcase/video.aspx?uuid=ac4ed1ca-d0a9-43cd-89fa-74ccb555dec4](https://www.microsoft.com/showcase/video.aspx?uuid=ac4ed1ca-d0a9-43cd-89fa-74ccb555dec4).  È possibile delegare le autorizzazioni in lettura e scrittura per il Centro servizi per contratti multilicenza ad altri utenti nell'organizzazione.

