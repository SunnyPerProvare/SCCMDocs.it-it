---
title: Domande frequenti su prodotto e licenze
titleSuffix: Configuration Manager
description: Risposte alle domande frequenti sul prodotto e le licenze per System Center Configuration Manager.
ms.date: 04/30/2018
ms.prod: configuration-manager
ms.technology: configmgr-other
ms.topic: conceptual
ms.assetid: ee8d611f-aa0c-4efd-b0ad-dbd14d0a0623
author: aczechowski
ms.author: aaroncz
manager: dougeby
ms.openlocfilehash: 781ffffac4367fb899c37c50492390a65244e17d
ms.sourcegitcommit: 0b0c2735c4ed822731ae069b4cc1380e89e78933
ms.translationtype: HT
ms.contentlocale: it-IT
ms.lasthandoff: 05/03/2018
ms.locfileid: "32340312"
---
# <a name="frequently-asked-questions-for-configuration-manager-branches-and-licensing"></a>Domande frequenti relative ai rami e alle licenze di Configuration Manager

 *Si applica a: System Center Configuration Manager (Current Branch), System Center Configuration Manager (Long-Term Servicing Branch)*

## <a name="summary"></a>Riepilogo
Queste domande frequenti si riferiscono alle versioni Current Branch e Long-Term Servicing Branch (LTSB) di System Center Configuration Manager, disponibili tramite i programmi per i contratti multilicenza Microsoft. Questo articolo ha finalità puramente informative e non sostituisce la documentazione relativa alla gestione delle licenze di System Center Configuration Manager. Per altre informazioni, vedere la licenza del prodotto per [System Center 2016](https://www.microsoft.com/en-us/licensing/product-licensing/system-center-2016.aspx)<!-- this link doesn't work without some language code --> e i [termini per i prodotti](http://www.microsoftvolumelicensing.com/DocumentSearch.aspx?Mode=3&DocumentTypeId=53). I termini per i prodotti descrivono le condizioni per l'utilizzo di tutti i prodotti Microsoft nell'ambito dei programmi per i contratti multilicenza.

Per altre informazioni sulle funzionalità di System Center Configuration Manager, vedere la [pagina del prodotto](https://www.microsoft.com/cloud-platform/system-center-configuration-manager).




## <a name="product-and-licensing-faq"></a>Domande frequenti su prodotto e licenze

### <a name="bkmk_cb"></a> Che cos'è Current Branch?  
Il Current Branch è la build pronta per la produzione di System Center Configuration Manager che offre un modello di manutenzione attivo. Questo modello di manutenzione è simile all'esperienza con Windows 10 o l'opzione di installazione di Windows Server 2016 Nano Server. Questo metodo supporta i clienti che si muovono al "ritmo del cloud" e vogliono un'innovazione più rapida. Con il modello di manutenzione Current Branch, i clienti di System Center Configuration Manager continueranno a ricevere nuove caratteristiche e funzionalità. Per questo motivo, solo i clienti con una sottoscrizione Software Assurance attiva per le licenze di System Center Configuration Manager, o con diritti di sottoscrizione equivalenti, possono installare e usare l'opzione Current Branch di System Center Configuration Manager.


### <a name="bkmk_ltsb"></a> Che cos'è Long Term Servicing Branch (LTSB)?  
Long-Term Servicing Branch è una build pronta per la produzione di System Center Configuration Manager. È destinato ai clienti che lasciano scadere Software Assurance o una sottoscrizione equivalente. Rispetto a Current Branch, LTSB ha [funzionalità ridotte](/sccm/core/understand/introduction-to-the-ltsb#features-that-are-not-available-in-the-ltsb-of-configuration-manager). I clienti che lasciano scadere i diritti della sottoscrizione Software Assurance o equivalente devono disinstallare il Current Branch di System Center Configuration Manager. I clienti che dispongono di diritti di licenza perpetui su System Center Configuration Manager possono pertanto installare e usare la build LTSB della versione di System Center Configuration Manager corrente al momento della scadenza.


### <a name="bkmk_licensing-acronyms"></a> Ho visto i termini SA e L&SA nel contenuto della licenza. Cosa significano questi acronimi in relazione a System Center Configuration Manager?    
SA (Software Assurance) e L&SA (Licenza e Software Assurance) sono le opzioni di licenza che concedono i diritti di utilizzo di System Center Configuration Manager. SA è un'opzione per il cliente che rinnova una copertura SA da un contratto precedente. L&SA è un'opzione per il cliente che acquista una nuova licenza e la copertura Software Assurance.
  - **Software Assurance (SA)**: i clienti con sottoscrizione SA attiva per licenze di System Center Configuration Manager o con diritti di sottoscrizione equivalenti possono installare e usare l'opzione Current Branch di System Center Configuration Manager.    

    - Sebbene la sottoscrizione SA sia facoltativa per alcuni prodotti Microsoft, l'unico modo per ottenere i diritti di utilizzo di System Center Configuration Manager Current Branch è con SA *(o diritti di sottoscrizione equivalenti)*. Per altre informazioni, vedere le [domande frequenti su Software Assurance](https://www.microsoft.com/en-us/licensing/licensing-programs/FAQ-Software-Assurance.aspx).<!--this link doesn't work without some language code-->

  - **Licenza Microsoft e Software Assurance (L&SA)**: i clienti che acquistano nuove licenze per System Center Configuration Manager devono acquisire L&SA (la copertura Licenza e Software Assurance).   

    - La copertura SA concede i diritti di utilizzo del Current Branch.

    - Se la copertura SA scade e si possiede ancora una licenza per System Center Configuration Manager, non è più possibile usare il Current Branch. Per altre informazioni, vedere la domanda frequente [Che cosa ricevo se la mia copertura SA scade e ho una L&SA?](#bkmk_sa-expires)

Per altre informazioni sulle offerte di licenze, vedere [Ways to buy](https://www.microsoft.com/en-us/licensing/licensing-programs)<!--this link doesn't work without some language code--> (Modalità di acquisto) e [Licensing Product Terms](http://www.microsoftvolumelicensing.com/ProductResults.aspx?doc=Product%20Terms,OST&fid=64) (Condizioni di licenza per i prodotti).  


### <a name="bkmk_equiv-sub"></a> Ho letto il termine "sottoscrizione equivalente". A cosa si riferisce?   
Le sottoscrizioni equivalenti si riferiscono a programmi come [Enterprise Mobility + Security](http://www.microsoftvolumelicensing.com/ProductResults.aspx?doc=Product%20Terms,OST&fid=51) (EMS) o [Microsoft 365 Enterprise](https://www.microsoft.com/microsoft-365/enterprise). Esistono anche altri programmi, ma questi sono i più comuni. Nei termini per i contratti multilicenza Microsoft questi programmi sono denominati licenze equivalenti a licenze di gestione.


### <a name="bkmk_ems-expires"></a> Possiedo Enterprise Mobility + Security ed è scaduto, cosa devo fare?  
EMS garantisce i diritti di utilizzo di System Center Configuration Manager (Current Branch e Long-Term Service Branch). Alla scadenza di questi diritti, non è più possibile usare nessuno dei due rami ed è necessario disinstallarli.  


### <a name="bkmk_sa-expires"></a> Che cosa ricevo se la mia copertura SA scade e ho una L&SA?   
Se la sottoscrizione SA è scaduta dopo il 1° ottobre 2016, a seconda del programma nell'ambito del quale è stata acquisita la sottoscrizione L&SA, è possibile mantenere una licenza perpetua per l'uso del Long-Term Servicing Branch (LTSB). Se al momento si sta usando il Current Branch, è necessario disinstallarlo e quindi installare LTSB. Non è previsto alcun supporto per la migrazione o la conversione a LTSB da Current Branch.

Se la sottoscrizione SA è scaduta dopo il 1° ottobre 2016 e si è mantenuta una licenza perpetua per System Center Configuration Manager, l'unica opzione disponibile per continuarne l'uso è installare e usare System Center 2012 R2 Configuration Manager e i relativi Service Pack disponibili. È stato richiesto di disinstallare il Current Branch alla scadenza della sottoscrizione SA e di reinstallare la versione precedente del prodotto. Non è previsto alcun supporto per la migrazione o il downgrade da System Center Configuration Manager Current Branch a versioni precedenti di Configuration Manager.   


### <a name="bkmk_owncb"></a> Sono "proprietario" del Current Branch?   
No. Il Current Branch viene concesso in licenza d'uso mentre si è in possesso di una sottoscrizione SA attiva. Ad esempio, tramite *L&SA*, alla scadenza di *SA* si possiedono soltanto i diritti *L (licenza)*, che non includono i diritti di utilizzo del Current Branch. Se la licenza offre diritti perpetui, è possibile usare il Long-Term Servicing Branch di System Center Configuration Manager (o System Center 2012 R2 Configuration Manager se la sottoscrizione SA è scaduta prima del 1° ottobre 2016) al posto del Current Branch.


### <a name="bkmk_standalone"></a> È possibile acquistare System Center Configuration Manager autonomo senza SA?      
No. L'unico modo per ottenere i diritti di utilizzo di System Center Configuration Manager è l'acquisto di una licenza con SA o tramite una sottoscrizione equivalente. Sono disponibili programmi per sviluppatori (ad esempio MSDN) nei quali System Center Configuration Manager viene offerto per scopi di sviluppo e test, ma non per l'uso di produzione.


### <a name="bkmk_update-rights"></a> Dalla mia console vedo che sono disponibili aggiornamenti per System Center Configuration Manager, come ad esempio la versione 1610. Ho i diritti necessari per l'installazione?   
Se si è in possesso di una sottoscrizione *SA* attiva, la risposta è sì. In caso contrario, è necessario disinstallare il Current Branch e quindi è possibile installare l'LTSB di System Center Configuration Manager. L'LTSB non riceve aggiornamenti per le versioni incrementali di System Center Configuration Manager, ma riceve gli aggiornamenti della protezione basati sul ciclo di vita del supporto.


### <a name="bkmk_csp"></a> Ho acquistato EMS o Microsoft 365 tramite un Cloud Solution Provider (CSP). Ho i diritti necessari per usare System Center Configuration Manager? 
Sì, il cliente ha i diritti necessari per usare System Center Configuration Manager per gestire i client coperti dalla licenza EMS. Scaricare e installare innanzitutto il [software di valutazione](https://www.microsoft.com/evalcenter/evaluate-system-center-configuration-manager-and-endpoint-protection). Quindi contattare il supporto tecnico Microsoft per ottenere il codice di licenza.<!--issue472-->  


### <a name="bkmk_expiration-date"></a> La data di fine sottoscrizione corrisponde alla data di scadenza della SA?    
Se la *SA* o la sottoscrizione sono attive, si dispone dei diritti di utilizzo di System Center Configuration Manager Current Branch. Una sottoscrizione attiva equivale a una *SA* attiva, ma non a una *"L" (licenza)* perpetua. Dopo la scadenza della sottoscrizione, è necessario disinstallare il Current Branch e non si possiedono i diritti di utilizzo dell'LTSB.  

  
### <a name="bkmk_sql"></a> Quali sono i diritti di utilizzo associati alla tecnologia SQL inclusa in System Center Configuration Manager?    
Tutti i prodotti System Center includono la tecnologia SQL Server. Le condizioni di licenza di Microsoft per questi prodotti consentono l'uso da parte dei clienti della tecnologia SQL Server solo per il supporto dei componenti di System Center. Non sono necessarie Licenze CAL (Client Access License) di SQL Server per tale uso. 
 
I diritti di utilizzo approvati per le funzionalità di SQL con System Center Configuration Manager includono:
 - Ruolo Database del sito
 - Windows Server Update Services (WSUS) per il ruolo Punto di aggiornamento software
 - SQL Server Reporting Services (SSRS) per il ruolo Punto di reporting
 - Ruolo Punto di servizio del data warehouse
 - Ruolo Repliche di database per i punti di gestione
 - SQL Server Always On 

La licenza di SQL Server inclusa con System Center Configuration Manager supporta ogni istanza di SQL Server installata per ospitare un database per Configuration Manager. Tuttavia, solo i database per Configuration Manager nell'elenco precedente possono essere eseguiti in tale sistema SQL Server quando si usa questa licenza. Se un database per un'applicazione Microsoft aggiuntiva o un prodotto di terze parti condivide il sistema SQL Server, è necessaria una licenza distinta per tale istanza di SQL Server. 
 <!-- sms500967 -->
